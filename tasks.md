# Založíme si účet na Thimble

1. [otevři si Thimble](https://thimble.mozilla.org/cs)
1. Vpravo nahoře klikni na _Vytvořit účet_
1. Heslo musí
    * být nejméně 8 znaků dlouhé,
    * obsahovat číslo,
    * obsahovat VERZÁLKY i minusky.
1. Až se dostaneš zpátky na zelenou stránku, kde bude vpravo nahoře uživatelské jméno, které jsi zadala, stránku zavři.
1. Dej nám vědět, že máš hotovo, kliknutím na tlačítko „Hotovo“ na této stránce.

---

# 01 Osaháme si Thimble a klávesové zkratky

1. Otevři si [výchozí cvičení](https://thimbleprojects.org/czechitas/140019/) a klikni vpravo na _Upravit/Remix_.
1. Podíváme se pod ozubené kolečko: lze si upravit velikost textu i barevné schéma.
1. Zkopíruj si následující text <kbd>Ctrl+C</kbd> a vlož ho do souboru `index.html` <kbd>Ctrl+V</kbd>.
    ```
    Web Kryštůfka Robina 
    
    Představím vám zde své dobré kamarády:    
    medvídka Pú, Tygříka, Íáčka a Prasátko.
    ```
1. Opět dej prosím „Hotovo“.

---

# 02 Zkusíme si první tagy

1. Vytvoř nadpis 1. úrovně (název webu): „Web Kryštůfka Robina“.
1. Větu označkuj jako odstavec.
1. Protože kamarádství je pro medvídka Pú podstatné, označ text „dobré kamarády“ jako velmi důležitý.
1. Nezapomeň dát vědět, že máš hotovo a nezapomeň na to ani až dokončíš další úkoly.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189042)

---

# 03 Přidáme sekci _Kontakt_

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189042)

1. Vytvoř sekci Kontakt
    * s nadpisem `Kontakt`
    * a textem
    ```
    To je mapa, která tě dovede do Stokorcového lesa, kde s medvídkem Pú a jeho kamarády provádíme všechny naše lotroviny.
    
    Budeme rádi, když nám napíšeš na e-mail nebo se s námi skamarádíš na Facebooku.
    ```
1. Ze slova „Facebooku“ udělej odkaz na Facebook.
1. Vyzkoušej, že odkaz funguje.
1. Dej hotovo.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189046)

----

# Bonus (pokud máš hotovo)

1. Slovo „e-mail“ udělej jako odkaz na medvídkův mail (pooh@example.com) [najdi si jak](https://google.com).
1. Přidej odkazu další atribut `title` a něco do něj napiš, zaparkuj pak šipku myši nad odkazem (v náhledu stránky).

---

# 04 Přidáme mapu

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189046)

1. Přidej obrázek mapy do kontaktu hned pod nadpis „Kontakt“.
1. Přidej licencí vyžadované texty včetně odkazů úplně na konec stránky (před tag `</body>`).`Autorem skenů je Paul K. pod licencí CC 2.0`
1. odkaz na Paula K. `https://www.flickr.com/photos/bibliodyssey/3066814584`
1. odkaz na licenci `https://creativecommons.org/licenses/by/2.0/`
1. Dej hotovo.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189053)

---

# 05 Přidáme obrázkovou galerii

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189053)

Před sekci _Kontakt_ vlož další sekci s nadpisem „Galerie“, s textem `Společně se svými zvířecími kamarády zažíváme bláznivá dobrodružství.` a těmito obrázky: 
```
drak.jpg
koupel.jpg
oslik.jpg
oslik-prasatko.jpg
piknik.jpg
protivitr.jpg
pu-koupelna.jpg
pu-robin.jpg
stopy.jpg
```

> Pokud nevíš, jak má výsledek vypadat, [podívej se sem](https://thimbleprojects.org/czechitas/189058)

---

# 06 Doplníme titulek

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189058)

Doplň titulek: `Kryštůfek Robin a medvídek Pú`

Abys viděla výsledek, je třeba stránku publikovat (tlačítko vpravo nahoře) a otevřít vytvořený odkaz. To je protože v _Thimble_ vidíme vlastně **náhled stránky** což stačí na vše, co dnes budeme dělat, kromě zobrazení titulku.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189074)

----

# Bonus

Doplň do hlavičky ještě popis stránky pro vyhledavače `To je web Kryštůfka Robina o medvídkovi Pú a jeho kamarádech.` [najdi si jak](https://www.google.cz/search?q=meta+description)

---

# 07 Připojíme styly

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189074)

1. Připoj si `styly.css` k HTML.
1. Nastav barvu nadpisům (všem stejnou) a jinou textu.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189082/)

---

# 08 Upravíme písmo

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189082)

1. nastav celé stránce bezpatkové písmo
1. vycentruj hlavní nadpis
1. nastav odkazům tučný řez písma

> Pokud nevíš, jak má výsledek vypadat, [podívej se sem](https://thimbleprojects.org/czechitas/189083/)

---

# 09 Měníme velikosti písma

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189083)

Nadpisy udělej větší než byly doposud.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189084)

---

# 10 Nastavíme barvu pozadí

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189084)

1. Obal každou ze tří sekcí webu: kontakt, galerii a patičku tagem `<div>`. Patička jsou texty na konci stránky (odkaz na FB a informaci o licenci).
1. Nastav všem třem nějakou světlou barvu pozadí.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189090)

---

# 11 Přidáme třídy

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189090)

1. Pomocí tříd nastav každé sekci jinou barvu pozadí (dej si pozor na dostatečný kontrast).

Doporučené názvy tříd: `kontakt`, `galerie`, `paticka`.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189097)

----

# Bonus

1. V patičce vycentruj text
1. Přidej třídu `.small` a s její pomocí zmenši text odstavci s licencí v patičce.

---

# 12 Nastavíme obrázkům šířku

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189097)

Nastav obrázkům šířku 300 pixelů.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189098)

---

# 13 Orámujeme obrázky

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189098)

1. Nastav obrázkům černý rámeček 2 pixely široký.
1. Mapě nastav rámeček hnědý.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189099)

----

# Bonus

Změň barvu horního ohraničení (nebo dolního, nebo pravého anebo levého)

---

# 14 Vnitřní odsazení obrázků

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189099)

Přidej vnitřní odsazení (padding) 10px.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189100)

---

# 15 Větší mezery mezi obrázky

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189100)

Přidej obrázkům vnější odsazení 5px, aby na sebe nebyly tak nalepené.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189101)

----

# Bonus

Nastav jiné odsazení po stranách než nahoře a dole.

---

# 16 Odsadíme obsah od okrajů

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189101)

1. V patičce odsaď text od horního a dolního okraje.
1. Odsaď obsah kontaktu a galerie od okraje jejich boxu, ať na něj není tak nalepený.
1. Nastav maximální šířku 960px sekcím Kontakt a Galerie.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189105)

----

# Bonus

Vycentruj vodorovně Galerii a Kontakt ‒ [najdi si jak](https://www.google.cz/search?q=horizontální%20centrování%20css)

---

# 17 Roztáhneme pozadí až do okraje

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189105)

Roztáhni pozadí Galerie až do kraje obrazovky, aniž by se zároveň roztáhl i její obsah. Tip: nelze to vyřešit jen pomocí CSS.

1. Je třeba **uvnitř** _divu_ `galerie` všechny obrázky obalit novým `<div>`, třeba s třídou `obsah`.
1. Pro `.kontakt` odstraň nastavení maximální šířky.
1. `<div class="obsah">` nastav maximální šířku 960px.
1. Aby to bylo opravdu až do kraje, je třeba také přepsat výchozí margin pro prvek `<body>` na nulový.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189107)

----

# Bonus

Pokud máš Galerii a Kontakt vycentrovanou z předchozího Bonusu, je třeba nyní stejně vycentrovat _div_ s třídou `obsah`.

---

# 18 Zjednodušujeme kód

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189107)

1. Uprav CSS pro barvu nadpisů tak, aby využíval vícenásobný selektor.
1. Obarvi všechny odkazy v patičce bíle aniž bys přidávala novou třídu.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189109)

---

# 19 Měníme barvu odkazů po najetí myši

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189109)

Udělej jinou barvou odkaz po najetí kurzorem v kontaktech

> Pokud nevíš, jak má výsledek vypadat, [podívej se sem](https://thimbleprojects.org/czechitas/189137)

----

# Bonus

1. Uprav všechny odkazy tak, aby jim po najetí myši zmizelo podtržení.
1. Odkazy v patičce bílou barvou, po najetí myši nějakou jinou, ale jinou než v kontaktech.

---

# 20 Přidáme navigaci (menu)

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189137)

1. Navigace jako odrážkový seznam, se 3 položkami podle sekcí stránky.
1. Nezapomeň na odkaz na úvodní stránku!
1. Odkaz na stránku (atribut `href`) zatím nechej prázdný.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189138)

---

# 21 Odkazy v navigaci na jeden řádek

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189138)

1. nastyluj menu tak, aby položky byly vedle sebe a vycentrované
1. udělej efekt podbarvení po najetí na položku menu

Tip: podívej se, co dělá vlastnost `list-style-type`.

> Pokud nevíš, jak má výsledek vypadat, [podívej se sem](https://thimbleprojects.org/czechitas/189139)

---

# 22 Přidáme sekci _O mně_

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189139)

Všechno, co je potřeba pro tenhle úkol už umíš.


1. Přidej další sekci, tentokrát `O mně` nad Galerii.
2. Dej do ní text 
    ```
    Ahoj. Jmenuji se Kryštůfek Robin a jsem malý chlapec, se kterým se zvířátka ze Stokorcového lesa spřátelila a hrají si se mnou jako s jediným člověkem z lidského světa. Kamarádím se s Medvídkem Pú, Prasátkem, Ijáčkem, Tygrem, Králíčkem se všemi jeho přáteli a příbuznými, Sovou a Klokanicí s Klokánkem.

    Znám a mám nejrůznější věci, které svým kamarádům rád půjčuji a rád je všemu naučím. Rád pořádám nebezpečné výpravy, ale všechna zvířátka se se mnou cítí v bezpečí. Občas cestuji do Afriky a zase zpátky, a mám moc rád svého medvídka. Dopoledne trávím hledáním Hnetubuda.
    ```
3. Přidej obrázek `krystufek-robin.jpg`

> Pokud nevíš, jak má výsledek vypadat, [podívej se sem](https://thimbleprojects.org/czechitas/189143)

----

# Bonus

Zkus udělat obrázek Kryštůfka Robina kruhový jen pomocí CSS (tip hledej zaoblené rohy).

---

# 23 Rozdělíme web na jednotlivé stránky

> Pokud jsi nestihla předchozí cvičení, [udělej si znovu _Upravit/Remix_](https://thimbleprojects.org/czechitas/189143)

1. V levém sloupci vytvoř nové HTML soubory `kontakt.html` a `galerie.html`. Pravým tlačítkem myši, klikni do sloupce _SOUBORY_ a vyber _Nový soubor_ a vyplň jméno.
1. Do navigace přidej odkazy na tyto soubory a nezapomeň taky na odkaz na index.html.
1. Zkopíruj do nich všechen stávající HTML kód z `index.html` (kód, který ti vložil _Thimble_ do nových souborů přepiš).
1. Odmaž na každé ze 3 stránek obsah, který tam nepatří (záhlaví a patičku budou mít všechny stránky shodnou).
1. Zruš barevné pozadí pro jednotlivé sekce. Teď už není potřeba je odlišovat, když každá je na stránce sama. (Stačí odmazat daná pravidla.)
1. Proklikej si svůj nový web.

Pozor, aby při odmazávání nezůstaly nadbytečné otvírací/uzavírací tagy!

> Pokud nevíš, jak má výsledek vypadat, [podívej se sem](https://thimbleprojects.org/czechitas/189146)

----

# Bonus

1. Na každé stránce zvýrazni (odliš) v navigaci odkaz na aktuální stránku (musíš přidat novou třídu a přiřadit ji na každé stránce u jiného odkazu).
1. Nahraď aktivní odkazy elementem `span` (řádková obdoba neutrálního `div`), aby na aktivní odkaz nešlo kliknout. Pomocí pokročilých selektorů zachovej pro takto změněný prvek vzhled aktivního odkazu.

---

# Publikujeme hotový web na internet

1. Vpravo nahoře klikni na _Publikovat_ a _Aktualizovat publikovanou verzi_.
1. Thimble ti ukáže adresu, na které tvůj web bude veřejně k vidění.

---

# 24 Dohráno

[Všechny úkoly, k dispozici tak, aby sis je mohla projít i doma](https://hackmd.io/s/BylzJbePx)

[Púův web, jak by taky mohl vypadat](https://thimbleprojects.org/czechitas/189149/)